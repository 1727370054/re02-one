
    </a>
  </body>
 <div style="
  background-color:#f1f1f1;
  text-align: center;
  padding: 10px;


 "
 >
   <img src="https://ts1.cn.mm.bing.net/th/id/R-C.efa10d30a5c1246824b15c9d5584dc99?rik=PiX1SPsGTUcFrQ&riu=http%3a%2f%2fimage.photophoto.cn%2fnm-15%2f032%2f003%2f0320030232.jpg&ehk=VoCh3awJMsoa7z0%2bvPD79hjmk5eLyXEhSDUL%2bNnalGM%3d&risl=&pid=ImgRaw&r=0" alt="黄万坤" width="50px" height="50px">
 </div>
  <div style="
   max-width:700px;
   margin:30px auto;
   padding:15px;
   line-height:1.7;

   
   
   "><p>海客谈瀛洲，烟涛微茫信难求。

越人语天姥，云霞明灭或可睹。

天姥连天向天横，势拔五岳掩赤城。

天台一万八千丈，对此欲倒东南倾。

我欲因之梦吴越，一夜飞度镜湖月。。

湖月照我影，送我至剡溪。

谢公宿处今尚在，渌水荡漾清猿啼。

脚著谢公屐，身登青云梯。

半壁见海日，空中闻天鸡。

千岩万转路不定，迷花倚石忽已暝。

熊咆龙吟殷岩泉，栗深林兮惊层巅。

云青青兮欲雨，水澹澹兮生烟。

列缺霹雳，丘峦崩摧。

洞天石扉，訇然中开。

青冥浩荡不见底，日月照耀金银台。

霓为衣兮风为马，云之君兮纷纷而来下。

虎鼓瑟兮鸾回车，仙之人兮列如麻。

忽魂悸以魄动，恍惊起而长嗟。

惟觉时之枕席，失向来之烟霞。

世间行乐亦如此，古来万事东流水。

别君去兮何时还？且放白鹿青崖间。

须行即骑访名山。

安能摧眉折腰事权贵，使我不得开心颜！</p></div>
  <div style="
  background-color:#f1f1f1;
  text-align: center;
  padding: 100px;
  font-size:12px;

 "><p>我的网站</p><a href="http://www.baidu.com/">友情链接</a></div>
</html>
